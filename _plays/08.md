--- 
play_number: 8
title: Decizii bazate pe date
---

Informațiile venite din măsurători automate sau din feedback-ul direct al utilizatorilor nu pot fi subestimate. Atât performanța produselor cât și capacitatea lor de a răspunde cerințelor trebuie monitorizate în timp real, continuu. Indicatorii de performanță cât și feedback-ul direct trebuie analizat periodic pentru a identifica oportunități de îmbunătățire ale produsului și pentru a prioritiza noi funcționalități. De asemenea, fiecare produs are nevoie de un mecanism direct de feedback din partea utilizatorilor.

### Recomandări
1. Monitorizează utilizarea resurselor hardware în timp real (cpu, memory, disk space, etc.)
2. Monitorizează performanța produsului în timp real (latență, rata de erori, timp de răspuns, etc.)
3. Creează alerte automate (pe email, dar și prin SMS unde e posibil) bazate pe indicatorii de mai sus
4. Monitorizează acțiunile utilizatorilor în agregat pentru a determina dacă produsul răspunde nevoilor (ex: există căutări comune care nu returnează rezultate?)
5. Raportează rezultatele măsurate intern
6. Raportează rezultatele măsurate extern
7. Folosește metode de experimentare A/B în producție

### Întrebări Cheie
- Care sunt indicatorii cheie pentru produsul tău?
- Cum au evoluat acești indicatori pe durata de viață a produsului?
- Ce sisteme de monitorizare folosești?
- Care este timpul de răspuns mediu al produsului? Ce procent de request-uri durează mai mult de 1s/2s/3s/4s și 8s pentru cele mai comune 10 endpoint-uri?
- Care este volumul de tranzacții pentru cele mai comune 10 endpoint-uri? Care este procentajul de tranzacții începute vs tranzacții finalizate?
- Care este uptime-ul pe care vrei să-l atingi? 
- Cum primești alerte când se întâmplă un incident?
- Cum răspunzi la incidente? Care este procesul de post-mortem?
- Ce tool-uri folosești pentru monitorizarea acțiunilor în produs?
- Ce tool-uri folosești pentru experimentare A/B?
- Cum măsori satisfacția utilizatorilor cu produsul tău? 

