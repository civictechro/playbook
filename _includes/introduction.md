# Strategii pentru Servicii Digitale

CivicTech România este comunitatea celor care lucrează împreună ca să modernizeze România, folosind potențialul tehnologiei deschise (Open Source) și talentul specialiștilor din IT&C pentru a dezvolta noua generație de servicii digitale de utilitate publică. Mai multe detalii despre proiectele CivicTech România pe [civictech.ro](https://civictech.ro/).

România este pe ultimul loc în Europa în ceea ce privește [gradul de utilizare al serviciilor publice digitale către cetățeni](http://bit.ly/2rpJXPR). Prin strategiile pe care le adoptăm în dezvoltarea proiectelor noastre, credem că putem livra servicii digitale funcționale, moderne, cu un impact pozitiv direct pentru cetățeni. Fiecare proiect dezvoltat în cadrul CivicTech România trebuie să răspundă cerințelor de mai jos, iar acolo unde acest lucru nu este posibil din prisma constrângerilor specifice fiecărui proiect, trebuie tratat ca o excepție de la regulă.

***
*Acest document este în continuă dezvoltare, folosind ca sursă de inspirație [The US Digital Services Playbook](https://playbook.cio.gov/), [principiile CivicTech România](https://civictech.ro/cine-suntem#principii), cât și metodele de lucru care s-au dovedit eficiente în cadrul organizației.*
